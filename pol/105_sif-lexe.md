# Modyfikatory

Modyfikator to słowo, które dodaje jakąś wartość lub opis do rzeczy wyrażonej innym słowem, np. dobry, duży, źle, szybko.

## Opisywanie rzeczownika

Przymiotnik to słowo, które dodaje określoną cechę rzeczownikowi. W Panduni przymiotnik to modyfikator, który jest przed rzeczownikiem.

> **day petre** - duży kamień
> **day meze** - duży stół
> **gaw meze** - wysoki stół
> **bon kurse** - dobre krzesło

Przymiotnik może też być po rzeczowniku. Często ten typ wyrażeń może być rozumiany jako pełne zdanie, w których czasownik _być_ jest pozostawiony w domyśle.

> **petre day.** - Kamień jest duży.
> **meze gaw.** - Stół jest wysoki.

Naturalnie, przymiotniki mogą być po obu stronach rzeczownika.

> **day meze gaw.** - Duży stół jest wysoki.

#### Końcówki modyfikatorów

Przymiotniki domyślnie kończą się na **-i**. Końcówka jest używana zawsze w słowach pochodzących od rdzenie działania lub rdzeni rzeczy. Np. **logi** _mówiony_, **suki** _miły_, **kitabi** _pisemny_.

Zakończenie nie jest stosowane przy rdzeniach-opisach, kończących się pojedynczą spółgłoską, łatwą w wymowie. Np. **bon** _dobry_, **sundar** _ładny_.



### Przyimek relacji

Przyimek **ko** wyraża sposób lub styl. Odpowiada polskojęzycznym przyimkom _jak_, _niż_, _jakby_.

**me jana panlingue ko guru.**
– Znam Pandunię jak mistrz.

**ko** wiąże czasownik lub przymiotnik z punktem odniesienia. W powyższym przykładzie **jana** (wiedzieć) jest czasownikiem, a **guru** (mistrz) jest punktem odniesienia.

**ko** jest też używany, gdy porównywane są przymiotniki.

**bace si min day ko pape.**
– Dziecko jest mniejsze niż ojciec.
**law pape si sam day ko pape.**
– Dziadek jest tak duży jak ojciec.

**ko** wiąże przysłówki porównania – **max** (bardziej), **min** (mniej) i **sam** (tak samo) – z punktem odniesienia, którym jest **pape** (ojciec) w powyższych przykładach.
